id: debitis-patrem
title: Débitis patrem canat Irenaeum
content: |
  Débitis patrem canat Irenaeum
  Civitas hymnis sociosque pugnae,
  Qui sacras una meruere fuso
  Sanguine palmas
  
  Fontibus puris, duce Polycarpo,
  Ebibit tantos pietatis haustus,
  Ut jugo Christi velit universas
  Subdere gentes.
  
  Pothino primum datus administer,
  Sublevat longo sénio gravatum,
  Et gregem signis monitisque sanctum
  Firmat et auget.
  
  Praesulem factum novus ardor urit,
  Haereses pellit, simulacra calcat,
  Dum rogat pacem, metuenda ponit
  Fulmina Victor.
  
  on oves illi satis est tuéri ;
  Caritas nescit générosa fines :
  Proximas, missis fidei ministris,
  Asserit urbes .
  
  Summa laus Patri, Genitoque summa ;
  Spiritus, compar tibi sit potestas :
  Dante te, sanguis pretiosus urbem
  Servet in aevum. Amen.
  