id: quae-dies-terris
title: Quæ dies terris tibi sacra
author: null
content: |
  Quæ dies terris tibi sacra, Praesul,
  Haec redit, nobis celebranda cultu&nbsp;:
  Tu pius, sedens super astra, nostros
      Suscipe cantus.
  
  Hauseras, sacros meditando libros,
  Magna caelestis documenta vitae&nbsp;:
  Hinc inardescunt calefacta puris
       Pectora flammis.
  
  Pauperis Christi decus aemularis&nbsp;:
  Te bonis ultro spolias paternis&nbsp;:
  Vendito fundo, Deus ipse dives
  Fit tibi fundus.
  
  Dives haec caelo tamen est egestas&nbsp;;
  Namque thesauros cumulat perennes.
  Quos nec aerugo, neque dente vermis
       Rodat iniquus.
  
  Qui sapit Christus, peritura vani
  Cuncta vilescunt simulacra mundi&nbsp;;
  More torrentis, fugitivus illi
       Praeterit orbis.
  
  Qui bonis pro te fugit abdicatis,
  Huius exemplum, Deus, aemulemur&nbsp;:
  Cuncta decrescent, modo crescat unus
       Pectore Christus.
  
  Sit Patri, sit laus Genito, sit almo
  Flamini, sit laus tribus una semper.
  Et tibi cunctis, Deus unus, aequa
  Gloria saeclis.
  Amen.
