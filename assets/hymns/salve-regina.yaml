id: salve-regina
title: Salve Regina, mater misericordiae
content: |
  Salve, Regina, mater misericordiæ ;
  vita dulcedo et spes nostra, salve.
  Ad te clamamus, exsules filii Evæ.
  Ad te suspiramus, gementes et flentes
  in hac lacrimarum valle.
  
  Eia ergo, advocata nostra,
  illos tuos misericordes oculos
  ad nos converte.
  Et Iesum, benedictum fructum ventris tui,
  nobis post hoc exsilium ostende.
  Ô clemens, o pia, o dulcis Virgo Maria.
