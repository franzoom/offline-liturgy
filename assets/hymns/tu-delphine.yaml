id: tu-delphine
title: Tu, Delphine, Deo splendidus emicas
content: |
  Tu, Delphine, Deo splendidus emicas&nbsp;
  Tu sal, nos homines quo sapimus Deum&nbsp;:
  Christi vellis agro quae segetem necant,
       Errorum mala semina.
  
  Per te, Relligio tutaque veritas,
  Per te virgineis fulget honoribus&nbsp;;
  Per te Burdigalae plebs tibi subdita
       Veto lumine pascitur.
  
  Manans unda tuis pura canalibus&nbsp;;
  Christi floret ager, munda nitet seges&nbsp;;
  Aptum nam pueris lac, solidum viris
       Cautus sufficis et cibum.
  
  Natos, alme Pater, sedibus e tuis.
  Si te nostra movent, nos bonus aspice,
  Flammis ure tuis frigida pectora.
       Et mentes dubias rege.
  
  Qui lucis pater est, gloria sit Patri&nbsp;;
  Qui lux ipsa Patris, gloria Filio&nbsp;;
  Amborumque tibi, nexus, amabilis,
       Compar gloria, Spiritus.
  Amen.
